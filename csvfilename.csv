,title,summary,image_url,text
0,Tonfo in Irpinia per il Sant'Agnello: amara manita contro la Virtus Avellino ,,,"AVELLINO – Notte fonda per il Sant’Agnello, che incassa una sconfitta senza appello sul campo della Virtus Avellino inanellando il 5° ko di fila lontano da Viale dei Pini con ben 15 reti incassate a fronte di un preoccupante 0 alla voce relativa ai gol al proprio attivo. Portar via punti dal Comunale di San Michele di Serino era  già un’impresa molto ardua, considerando la solidità della terza forza del campionato che può vantare la miglior difesa del girone con un ruolino di marcia interno da paura. Soltanto 3 reti incassate davanti al proprio pubblico per il solido gruppo di Criscitiello, l’ultima addirittura a fine settembre nel tennistico 6-1 rifilato al San Vito Positano. Dopo una prima fase di studio con qualche buona occasione da una parte e dall’altra, il doppio gancio assestato tra i minuti 14 e 24 ha minato le certezze di un Sant’Agnello che ha cercato di reagire con troppa frenesia incassando nei minuti finali ulteriori schiaffi a rendere il passivo pesantissimo. Dopo 6 minuti D’Andrea dialoga con Cucciniello, poi da posizione defilata rientra sul mancino e fa partire una conclusione a incrociare sulla quale Stinga non si fa sorprendere. Poco dopo una perfetta diagonale di Buonomo su D’Acierno mantiene il risultato ancora in parità, ma non tarda ad arrivare la rete del vantaggio irpino. D’Acierno riceve da Cucciniello e scarica un tracciante che fulmina Stinga dopo aver battuto sotto la traversa. Il Sant’Agnello prova a replicare con un tiro velenoso di Nocerino dalla lunga distanza, ma i padroni di casa continuano a premere fino ad assestare un durissimo colpo al morale dei costieri quando il cronometro segna il minuto 24. D’Andrea va via sul filo del fuorigioco, dribbling su Stinga in uscita disperata e Palladino nel tentativo di sbrogliare la matassa tocca la sfera quel tanto che basta per vederla oltrepassare beffardamente la linea bianca. Al 29’ Lauro si guadagna un calcio di punizione da una posizione molto invitante: Palladino prova a riscattarsi ma il suo tiro mancino termina tra le braccia di Giliberti. Al 42’ la sponda di Veniero su calcio piazzato di Serrapica è preda dell’estremo difensore che abbranca la sfera tuffandosi all’interno dell’area piccola. Quindi Stinga salva il risultato su una potente bordata di D’Acierno da distanza ravvicinata. In avvio di ripresa Veniero non trova il jolly da lontanissimo, la Virtus Avellino attende, amministra il vantaggio e poi colpisce alla prima occasione utile. Cucciniello va in pressione alta all’altezza della linea laterale e conquista la sfera involandosi verso il fondo, cross teso sul palo lungo dove D’Andrea non perdona per il tap-in vincente. I ragazzi di Francesco Nardo provano a far male con Vacca e Marino che dalla lunga distanza non inquadrano lo specchio della porta. La partita sembra in una fase di stanca, ma nel finale gli irpini dilagano. Prima Cucciniello cala il poker con una punizione di esterno collo che lascia di sasso Stinga, poi sugli sviluppi di un corner D’Andrea si coordina perfettamente e con un sinistro al volo centra la doppietta personale. Per il Sant’Agnello è un colpo durissimo e lo scontro diretto della prossima settimana contro il Faiano assumerà un’importanza capitale in vista del rush finale di una stagione che promette ancora sangue e sudore.VIRTUS AVELLINO – SANT’AGNELLO 5-0Reti: 14’ pt D’Acierno, 24’ pt Palladino aut., 23’ st D’Andrea, 43’ st Cucciniello, 45’+2 st D’AndreaVIRTUS AVELLINO (4-3-1-2) Giliberti; Caggiano, Cioffi, Lattarulo, Oliva; Viscido (40’ st Gaita), Rega, De Riso (42’ st Branchi); Cucciniello (45’+1 st Modano); D’Andrea, D’Acierno (12’ st Ripoli).A disp: Mazzone, Trifone, Ciampolillo.All: CriscitielloSANT’AGNELLO (3-4-1-2) Stinga; Buonomo (24’ st Vacca), Cappiello (8’ st Marino), Palladino; De Stefano, Serrapica, Veniero, Panariello (26’ pt Vanacore); Nocerino; Zarrella (24’ st Perna), Lauro.A disp: Zurino, Ferro, Di Giulio Cesare.All: NardoArbitro: Sig. Michele Palomba della Sezione AIA di Torre del Greco (Savino/Conforti)Note: Ammoniti: Lauro (S). Corner: 5-2. Recupero: 1’ pt, 3’ st. "
1,Avellino. Si dimette il direttore generale ,,,"AVELLINO – L’U.S. Avellino comunica di aver ricevuto e di aver accolto le dimissioni consegnate dal direttore generale, Massimiliano Taccone, per problematiche strettamente personali che impediscono la prosecuzione del rapporto che lo vedeva legato al club biancoverde.La società intende ringraziare Massimiliano Taccone per la professionalità, la dedizione e l’ottimo lavoro svolto nel corso degli anni in cui ha ricoperto l’incarico, ampiamente suffragato dai risultati sportivi ottenuti dalla squadra. "
2,Tra l'Avellino e la Virtus Entella vince la noia. Reti bianche al 'Partenio Lombardi' ,,,"AVELLINO –  Da un pareggio tra gli applausi ad uno tra i fischi. Così potremmo riassumere la settimana dell’Avellino che dopo lo stretto pareggio col Perugia, mette un altra “X” sul calendario. A differenza di una settimana fa però la prestazione della truppa di Novellino non passa inosservato per le poche idee messe in campo. Ad un primo tempo brutto e noioso, con i ritmi bassi spezzati solo dal colpo di testa di d’Angelo nel finale e Nizzetto ad inizio gara, fa da contraltare un secondo tempo altrettanto poco entusiasmante suggellato da il colpo di testa di Castaldo, messo via da Diaw che fa buona guarda nella zona di Iacobussi. Avellino che che si porta a -5 dal Frosinone, nonostante la gara in più, mentre l’Entella sale a quota 15, a sole 3 lunghezze dai Lupi. "
3,Avellino. Tutto pronto per la sfida diretta con l'Entella ,,,"AVELLINO – In casa Avellino non si smette di parlare della gara col Perugia, e di quel rigore che, se c’era il Var, avrebbe permesso alla truppa di Novellino di portare a casa i tre punti. Sulla questione è anche tornato il presidente dell’Avellino Walter Taccone, che a Sport Channel 214 ha detto che in lega di Serie B si sta discutendo di un eventuale Var anche nella cadetteria, che costerebbe €300 mila euro a squadra.Ferullo. Tiene banco in questi giorni anche la questione Ferullo, il futuro socio dell’Avellino che però ancora non ha formalizzato il suo ingresso in società. Nonostante la liquidità che immetterà nelle casse dei biancoverdi, difficilmente potrà occupare ruoli dirigenziali, almeno per la seguente annata.News dagli allenamenti. Mercoledì l’Avellino è sceso in campo al partenio-lombardi, con un allenamento a porte chiuse, dove gli indisponibili sono sempre stati Gavazzi e Morosini, mentre Radu e Marchizza sono impegnati con l’under 21. "
4,L'Avellino risorge col 3-5-2 ,,,"AVELLINO -L’Avellino risorge. non in senso letterario, perche’ i risultati continuano ad essere impietosi, ma rinasce nel gioco. I Lupi infatti escono con un pareggio da Perugia, ma almeno riescono a strappare un applauso ai propri tifosi, oltre che dimostrare che il 3-5-2 e’ il futuro dei verdi. Dopo un primo tempo da leoni, i Lupi sono calati vistosamente nel secondo tempo, dove i verdi si sono dimostrati impauriti di poter vincere la gara. Promossa a pieni voti invece tutta la difesa, che con l’aiuto del centrocampo ha trovato il tanto ricercato filtro di cui si aveva bisogno. Il punto di Perugia pero’ deve essere un “punto di partenza” e non uno di arrivo, contro la Virus Entella infatti ci vorra’ un esame di maturita’, necessario per dimostrare ancora una volta che i biancoverdi sono tornati quelli della scorsa stagione, con Novellino sempre piu’ protagonista, e non quello visto in questo primo spezzone di stagione.  "
